Existeixen gran quantitat d'editors de codi diferents. L'elecció d'un o d'altre editor dependrà bàsicament de preferèncials personals. La majoria de programadores de Python van més enllà i utilitzen IDEs (Entorns de Desenvolupament Integrat) complexos però extremadament potents, com ara PyCharm. Aquesta darrera opció, però, és segurament poc adient per algú que tot just comença a programar. Les nostres recomanacions són igualment potents, però molt més simples.

A continuació trobaràs les nostres recomanacions. Pots demanar a la teva instructora si té alguna preferència, així li serà més fàcil ajudar-te.

## Gedit

El Gedit és un editor gratuït, de codi obert, disponible en tots els sistemes operatius.

[Descarrega'l aquí](https://wiki.gnome.org/Apps/Gedit#Download)

## Sublime Text 3

Sublime Text és un editor molt popular del que trobem versions pels principals sistemes operatius. Es pot descarregar i utilitzar gratuïtament durant un període d'avaluació indefinit.

[Descarrega'l aquí](https://www.sublimetext.com/3)

## Atom

Atom és un altre editor popular. És gratuït, de codi obert i disponible a Windows, OS X i Linux. Atom està desenvolupat per [GitHub](https://github.com/).

[Descarrega'l aquí](https://atom.io/)

## Com és que instal·lem un editor de codi?

Et deus estar preguntant per què estem instal·lant un programari especial d'edició de codi enlloc de fer servir alguna cosa com el Word o el Notepad.

La primera raó és que el codi necessita estar en **text plà**. El problema amb programes com el Word o el TextEdit és que, per defecte, no produeixen text plà. Produeixen text enriquit (amb fonts i format), utilitzant formats personalitzats com el [RTF (Format de Text Enriquit -Rich Text Format -)](https://en.wikipedia.org/wiki/Rich_Text_Format).

La segona raó és que els editors de codi s'han especialitzat precisament en això, en editar codi. Així doncs, proporcionen característiques útils com acolorir el text del codi en funció del seu significat o tancar-te automàticament els parèntesis.

Més endavant veurem tot això a la pràctica. Aviat consideraràs el teu antic i fidel editor de codi com una de les teves eines favorites. :)