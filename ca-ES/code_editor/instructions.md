Hi ha molts editors de codi diferents. L'elecció d'un o d'altre editor dependrà bàsicament de preferències personals. La majoria de programadores en Python van més enllà i utilitzen IDEs (entorns de desenvolupament integrat -Integrated Development Environments-) complexos però extremadament potents, com ara PyCharm. Aquesta darrera opció, però, és segurament poc adient per algú que tot just comença a programar. Les nostres recomanacions són igual de potents, però molt més simples.

A continuació trobaràs les nostres recomanacions. Pots demanar a la teva instructora si té alguna preferència, així li serà més fàcil ajudar-te.

## Visual Studio Code

Visual Studio Code és un editor de codi desenvolupat per Microsoft per als sistemes Windows, Linux i macOS. Inclou suport per deupració, control de Git encastat, sintaxi reslatada, completació intel·ligent de codi, snippets i refactorització de codi.

[Descarrega'l aquí](https://code.visualstudio.com/)

## Gedit

Gedit és un editor gratuit, de programari lliure, disponible per tots els sistemes operatius.

[Descarrega'l aquí](https://wiki.gnome.org/Apps/Gedit#Download)

## Sublime Text 3

Sublime Text és un editor molt popular amb un període d'avaluació gratuït i disponible per tots els sistemes operatius.

[Descarrega'l aquí](https://www.sublimetext.com/3)

## Atom

Atom és un altre editor popular. És gratiut, de programari lliure i disponible per Windows, OS X i Linux. Atom és desenvolupat per [GitHub](https://github.com/).

[Descarrega'l aquí](https://atom.io/)

## Per què estem instal·lant un editor de codi?

Et pots estar demanant per què estem instal·lant programari específic per codi, en lloc d'usar alternatives com Word o Notepad.

La primera raó és que el codi s'ha d'emmagatzemar en **text pla**. El problema amb programes com el Word o el TextEdit és que, per defecte, no produeixen text pla. Produeixen text enriquit (amb fonts i format), utilitzant formats personalitzats com el [RTF (Format de Text Enriquit -Rich Text Format -)](https://en.wikipedia.org/wiki/Rich_Text_Format).

La segona raó és que els editors de codi s'han especialitzat precisament en això, en editar codi. Així doncs, proporcionen característiques útils com acolorir el text del codi en funció del seu significat o tancar-te automàticament els parèntesis.

Més endavant veurem tot això a la pràctica. Aviat consideraràs el teu antic i fidel editor de codi com una de les teves eines favorites. :)