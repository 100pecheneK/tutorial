आपके पास टेक्स्ट एडिटर (जहाँ आप कोड लिखेंगे) के कई चुनाव उपलब्ध हैं। आप अपनी पसंद के अनुसार किसी भी टेक्स्ट एडिटर का प्रयोग कर सकते हैं। अधिकांश पायथन प्रोग्रामर जटिल लेकिन अत्यंत शक्तिशाली IDEs (Integrated Development Environments) का उपयोग करते हैं, जैसे कि PyCharm। एक नए व्यक्ति के लिए हम किसी वैसे टेक्स्ट एडिटर का सुझाव देंगे, जो समझने में सरल हो और जो साथ साथ में शक्तिशाली भी हो।

हमारे सुझाव नीचे दिए गए हैं, लेकिन अपने कोच से पूछें कि उनकी वरीयताएंँ क्या हैं - उनसे सहायता प्राप्त करना आसान होगा।

## Gedit

Gedit एक ओपन सोर्स (open source), मुफ्त एडिटर है जो सभी ऑपरेटिंग सिस्टम्स (OS) के लिए उपलब्ध है।

[इसे यहाँ से डाउनलोड करें।](https://wiki.gnome.org/Apps/Gedit#Download)

## Sublime Text 3

Sublime Text एक मुफ्त मूल्यांकन अवधि के साथ एक बहुत ही लोकप्रिय एडिटर है और यह सभी ऑपरेटिंग सिस्टम के लिए उपलब्ध है।

[इसे यहाँ से डाउनलोड करें।](https://www.sublimetext.com/3)

## Atom

Atom एक और लोकप्रिय एडिटर है। यह मुफ़्त, ओपन-सोर्स और Windows, OS X और Linux के लिए उपलब्ध है। Atom [GitHub](https://github.com/) द्वारा विकसित किया गया है।

[इसे यहाँ से डाउनलोड करें।](https://atom.io/)

## हम क्यों एक कोड एडिटर इनस्टॉल रहे हैं ?

आप सोच रहे होंगे कि हम Word या Notepad जैसे कुछ का उपयोग करने के बजाय, इस विशेष कोड एडिटर सॉफ़्टवेयर को क्यों इंस्टॉल कर रहे हैं।

पहला कारण यह है कि कोड को **plain text** होना चाहिए, और Word और Textedit जैसे प्रोग्रामों की समस्या यह है कि वे वास्तव में plain टेक्स्ट नहीं बनाते हैं, वे rich टेक्स्ट (फोंट और फॉर्मेटिंग के साथ) कस्टम फॉरमेट उत्पन्न करते हैं, जैसे [RTF (Rich Text Format)](https://en.wikipedia.org/wiki/Rich_Text_Format) 

दूसरा कारण यह है कि कोड एडिटर कोड के सम्पादन के लिए विशिष्ट हैं, इसलिए वे सहायक फ़ीचर्स प्रदान कर सकते हैं जैसे कि कोड को उसके अर्थ के अनुसार रंग से हाइलाइट करना, या स्वचालित ही आपके लिए उद्धरण-चिह्न को लगाना।

हम इसे बाद की कार्रवाई में देखेंगे। जल्द ही, आप अपने भरोसेमंद पुराने कोड एडिटर को अपने पसंदीदा टूल मानने लगेंगें। :)