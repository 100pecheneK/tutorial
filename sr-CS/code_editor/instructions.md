Postoji puno različitih editora i izbor se uglavnom svodi na lične preference. Većina Python programera koriste veoma kompleksne IDE (Integrated Development Environments), poput PyCharm-a. Početniku su, međutim, manje podesni. Naše preporuke su jednako moćne, ali znatno jednostavnije.

Naše sugestije slede u nastavku, ali slobodno možete da pitate svog instruktora za njegove preporuke - jer bi tako bilo dosta lakše da dobijete njegovu pomoć.

## Gedit

Gedit je besplatni editor otvorenog koda, dostupan za sve operativne sisteme.

[Skinite ga ovde](https://wiki.gnome.org/Apps/Gedit#Download)

## Sublime Text 3

Sublime Text je veoma popularan editor sa besplatnim probnim periodom i dostupan je za sve operativne sisteme.

[Skinite ga ovde](https://www.sublimetext.com/3)

## Atom

Atom je još jedan popularan editor, koji je besplatan, open-source i dostupan za Windows, OS X i Linux. Atom je razvijen od strane [GitHub-a](https://github.com/).

[Skinite ga ovde](https://atom.io/)

## Zašto instaliramo editor koda?

Možda se pitate zašto instaliramo poseban editor koda umesto da koristimo nešto poput Word-a ili Notepad-a.

Prvi razlog je taj što kod treba da bude **običan tekst**, a problem sa programima poput Word-a i Textedit-a je taj da zapravo ne proizvode običan tekst, već tekst obogaćen fontovima i formatiranjem, koristeći posebne formate poput [RTF-a (eng. Rich Text Format) ](https://en.wikipedia.org/wiki/Rich_Text_Format).

Drugi razlog je taj da su editori specijalizovani za unos koda i mogu pružiti korisne funkcionalnosti poput bojenja koda prema njegovom značenju ili automatskog zatvaranja navodnika.

Videćemo sve ovo kasnije na primeru. Uskoro ćete posmatrati svoj stari dobri editor kao jedan od omiljenih alata. :)