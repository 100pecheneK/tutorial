<!--sec data-title="Opening: Windows" data-id="windows_prompt" data-collapse=true ces-->

Ní èyí tó dá lórí ẹyà Windows rẹ àti pẹpẹ bọ́tìnnì rẹ, ó yẹ kí ọ̀kan lára àwọn wọ̀nyí ṣí fèrèsé àṣẹ kan (o lè nílò láti ṣe ìdánrawò díẹ̀, ṣùgbọ́n o ò ní láti gbìyànjú gbogbo àwọn àbá wọ̀nyí):

- Lọ sí àkójọ àṣàyàn Start tàbí ojú àwòrán Start náà, kí o sì tẹ "Command Prompt" sínú ààyè ìṣàwárí náà.
- Lọ sí àkójọ àṣàyàn Start → Windows System → Command Prompt.
- Lọ sí àkójọ àṣàyàn Start → All Programs → Accessories → Command Prompt.
- Lọ sí ojú àwòrán Start náà, gbé àmì-atọ́ka rẹ sí igun ìsàlẹ̀ lápá òsì ojú àwòrán náà, kí o tẹ àmì ìtọ́ka ìsàlẹ̀ tó bá farahàn (lórí ojú àwòrán aláfọwọ́kàn kan, wọ sókè láti ìsàlẹ̀ ojú àwòrán náà). Ó yẹ kí ojú-ìwé Apps náà ṣí. Tẹ Command Prompt nínú abala Windows System náà.
- Tẹ bọ́tìnnì àkànṣe Windows náà mólẹ̀ lórí pẹpẹ bọ́tìnnì rẹ kí o sì tẹ bọ́tìnnì "X" náà. Yan "Command Prompt" láti àkójọ àṣàyàn aṣẹ́yọsókè náà.
- Tẹ bọ́tìnnì Windows náà mólẹ̀ kí o sì tẹ bọ́tìnnì "R" náà láti rí fèrèsé "Rún" kan. Tẹ "cmd" sínú àpótí náà, kí o sì tẹ bọ́tìnnì OK náà.

![Tẹ "cmd" sínú fèrèsé "Run" náà](../python_installation/images/windows-plus-r.png)

Tó bá yá nínú àlàyé yìí, ìwọ yíò nílò láti ní fèrèsé ìpàṣẹ méjì ní ṣíṣí lásìkò kannáà. However, on some versions of Windows, if you already have one command window open and you try to open a second one using the same method, it will instead point you to the command window you already have open. Gbìyànjú rẹ̀ ní báyìí lórí kọ̀mpútà rẹ kí o rí ohun tí yíò ṣẹlẹ̀! Tí o bá rí fèrèsé ìpàṣẹ kan ṣoṣo, gbìyànjú ọ̀kan lára àwọn ọ̀nà mìíràn nínú àkójọ tó wà lókè náà. Ó kéré tán, ó yẹ kí ọ̀kan lára wọn yọrí sí ṣíṣí fèrèsé ìpàṣẹ tuntun kan.

<!--endsec-->

<!--sec data-title="Opening: OS X" data-id="OSX_prompt" data-collapse=true ces-->

Lọ sí Applications → Utilities → Terminal.

<!--endsec-->

<!--sec data-title="Opening: Linux" data-id="linux_prompt" data-collapse=true ces-->

Ó ṣeéṣe kó wà lábẹ́ Applications → Accessories → Terminal, tàbí Applications → System → Terminal, ṣùgbọ́n ìyẹn lè kù sí ọwọ́ ètò ìṣiṣẹ́ rẹ. Tí kò bá sí níbẹ̀, o lè gbìyànjú láti ṣe ìwádìí lórí Google. :)

<!--endsec-->