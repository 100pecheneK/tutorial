Oríṣiríṣi àwọn olóòtú ló wà àti pe ó dá lórí èyí tó yàn láàyò. Ọ̀pọ̀lọpọ̀ àwọn onímọ̀ nípa kóòdù Python má n lo àwọn IDE (Integrated Development Environments - àwọn Àyíká Ìgbéjáde tó Papọ̀) tó ṣòro ṣùgbọ́n tó lágbára púpọ̀, gẹ́gẹ́ bíi PyCharm. As a beginner, however, that's probably less suitable; our recommendations are equally powerful, but a lot simpler.

Our suggestions are below, but feel free to ask your coach what their preferences are – it'll be easier to get help from them.

## Gedit

Gedit jẹ́ olóòtú orísun gbangba kan tó wà lọ́fèé fún gbogbo àwọn ètò ìṣiṣẹ́ kọ̀mpútà.

[Gbà á níbí](https://wiki.gnome.org/Apps/Gedit#Download)

## Sublime Text 3

Sublime Text jẹ́ olóòtú kan tó gbajúmọ̀ gan-an pẹ̀lú àkókò àgbéyẹ̀wò ọ̀fẹ́ kan tí ó sì wà fún gbogbo àwọn ètò ìṣiṣẹ́ kọ̀mpútà.

[Gbà á níbí](https://www.sublimetext.com/3)

## Atom

Atom jẹ́ olóòtú tó gbajúmọ̀ mìíràn. Ọ̀fẹ́ ni, ó ní orísun gbangba àti pé ó wà fún Windows, OS X àti Linux. [GitHub](https://github.com/) ló gbé Atom jáde.

[Gbà á níbí](https://atom.io/)

## Kí nìdí tí a fí n ṣàgbékalẹ̀ olóòtú kóòdù kan?

O lè máa ṣe kàyéfì pé kí nìdí tí a fí n ṣàgbékalẹ̀ àkànṣe ètò olóòtú kóòdù yìí, dípò lílo nnkan bíi Word tàbí Notepad.

Ìdí àkọ́kọ́ náà ni pé kóòdù nílò láti jẹ́ **ọ̀rọ̀ lásán**, àti pé ìṣòro tó wà pẹ̀lú àwọn ètò bíi Word àti Textedit ni pé wọn kìí gbé ọ̀rọ̀ lásán jáde, wọ́n má n gbé ọ̀rọ̀ tó lẹ́wà jáde (pẹ̀lú àwọn ìrísí-lẹ́tà àti gbígbé kalẹ̀), pẹ̀lú lílo àwọn àkànṣe àgbékalẹ̀ bíi [RTF (Rich Text Format)](https://en.wikipedia.org/wiki/Rich_Text_Format).

Ìdí kejì náà ni pé àwọn olóòtú kóòdù jẹ́ àkànṣe fún títẹ̀jáde kóòdù, kí wọ́n ba lè pèsè àwọn ohun tó wúlò bíi ṣíṣe àgbéyọ kóòdù pẹ̀lú àwọ̀ ní ìbámu pẹ̀lú ìtumọ̀ rẹ̀, tàbí píparí àwọn àmì àyọlò fún ẹ fúnra wọn.

A ma rí gbogbo èyí nínú iṣẹ́ tó bá yá. Láìpẹ́, ìwọ yóò wá ronú nípa olóòtú kóòdù àtijọ́ rẹ tó gbẹ́kẹ̀lẹ́ gẹ́gẹ́ bí ọ̀kan nínú àwọn irinṣẹ́ tó yàn láàyò. :)