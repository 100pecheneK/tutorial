PythonAnywhere jẹ́ ìpèsè kan fún lílo kóòdù Python lórí àwọn server "nínú cloud náà". A máa lò ó fún ṣíṣe ìpèsè ààyè ayélujára wa, tààrà àti sórí íńtánẹ́ẹ̀tì náà.

A ó máa ṣe ìpèsè blog tí a n kọ́ náà sórí PythonAnywhere. Forúkọ sílẹ̀ fún account "Beginner" kan lórí PythonAnywhere (ìpele ọ̀fẹ́ náà ti dára, o kò nílò káàdì arọ́pò owó kan).

* [www.pythonanywhere.com](https://www.pythonanywhere.com/)

![Ojú-ìwé ìforúkọsílẹ̀ PythonAnywhere tó n ṣàfihàn bọ́tìnnì láti ṣẹ̀dá account 'Beginner' ọ̀fẹ́ kan](../deploy/images/pythonanywhere_beginner_account_button.png)

> **Note** When choosing your username here, bear in mind that your blog's URL will take the form `yourusername.pythonanywhere.com`, so choose either your own nickname or a name for what your blog is all about. Also, be sure to remember your password (add it to your password manager, if you use one).

## Ṣíṣẹ̀dá token API PythonAnywhere kan

Èyí jẹ́ nnkan tí o nílò láti ṣe lẹ́ẹ̀kanṣoṣo. Nígbà tí o bá ti forúkọ sílẹ̀ fún PythonAnywhere, ìwọ yóò wọnú pánẹ́ẹ̀lì ìdarí rẹ. Wá atọ́ka náà nítòsí òke lápá ọtún sí ojú-ìwé "Account" rẹ:

![Ìsopọ̀ account ní òkè lápá ọ̀tún lórí ojú-ìwé náà](../deploy/images/pythonanywhere_account.png)

lẹ́yìn náà yan táàbù tó ń jẹ́ "API token", kí o tẹ bọ́tìnnì tó sọ pé "Create new API token".

![Táàbù token API lórí ojú-ìwé Account náà](../deploy/images/pythonanywhere_create_api_token.png)