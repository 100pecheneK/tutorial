ویرایشگرهای مختلف زیادی وجود دارد که این امر به سلیقه شخصی برمی‌گردد. اغلب برنامه‌نویسان پایتون از محیط‌های توسعه یکپارچه (IDE, Integrated Development Environments) بسیار قدرتمند مثل PyCharm استفاده می‌کنند. اما برای یک مبتدی احتمالا خیلی مناسب نیست. پیشنهادهای ما به همان اندازه قدرتمند، اما بسیار ساده‌تر هستند.

ما موارد زیر را پیشنهاد می‌کنیم، اما می‌توانید از مربی خود، ترجیحش را بپرسید. راحت‌تر است از مربی کمک بگیرید.

## Gedit

Gedit یک ویرایشگر متن باز و رایگان است که برای همه سیستم‌عاملها وجود دارد.

[جهت دانلود کلیک نمایید](https://wiki.gnome.org/Apps/Gedit#Download)

## Sublime Text 3

Sublime Text یک ویرایشگر بسیار محبوب با دوره ارزیابی رایگان است و برای همه سیستم عامل‌ها موجود است.

[جهت دانلود کلیک نمایید](https://www.sublimetext.com/3)

## Atom

اتم نیز یک ویرایشگر متن باز و رایگان محبوب است که برای سیستم های عامل ویندوز مکینتاش و لینوکس قابل استفاده می باشد. اتم توسط Github توسعه داده شده است.

[جهت دانلود کلیک نمایید](https://atom.io/)

## چرا ویرایشگر متن نصب می‌کنیم؟

ممکن است فکر کنید که چرا به جای استفاده از برنامه‌ای مثل Word یا Notepad، این نرم‌افزار خاص ویرایش کد را نصب می‌کنم.

در ابتدا این که کدها نیاز دارند که به صورت متن ساده (**plain text**) باشند و مشکل برنامه‌هایی مثل Word یا Textedit این است که متن ساده تولید نمی‌کنند، بلکه متنی غنی (با فونت و قالب‌بندی) می‌سازند و از قالب‌های سفارشی مثل [RTF (Rich Text Format)](https://en.wikipedia.org/wiki/Rich_Text_Format) استفاده می‌کنند.

دلیل دوم این است که ویرایشگرهای متن به طور خاص برای ویرایش کد ساخته شده‌اند. بنابراین، امکاناتی مثل رنگ‌آمیزی کدها بر اساس معنایشان یا بستن خودکار نقل قول‌ها را دارند.

همه این‌ها را بعدا در عمل خواهیم دید. به زودی، شما به ویرایشگر خود به عنوان ابزار محبوبتان نگاه خواهید کرد. :)