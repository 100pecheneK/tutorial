# جنگو چیست؟

جنگو (*جَنگو*) یک فریم ورک تحت وب رایگان و متن بازopen source است که با زبان پایتون نوشته شده است. یک فریم ورک تحت وب, دارای مجموعه ای است که به شما کمک می کنند تا یک وب سایت را سریع تر و راحت تر توسعه دهید.

هنگامی که در حال ساخت یک وب سایت هستید، شما همیشه به مجموعه ای از اجزای مشابه نیاز دارید. به شرح زیر: یک روش برای کنترل کردن احراز هویت کاربر (ثبت نام ، ورود به حساب کاربری ، خروج از حساب کاربری) ، یک پنل مدیریت برای وب سایت خود ، فرم ها ، روشی برای آپلود فایل ها و غیره.

خوشبختانه خیلی وقت پیش، افرادی متوجه این موضوع شدند که هنگام ساختن یک سایت جدید، توسعه دهندگان وب با مشکلات مشابهی روبرو می شوند، بنابراین آن ها تیمی را تشکیل دادند که به راحتی اجزای کار را در اختیار شما قرار می دهد که شما بتوانید به راحتی از انها استفاده کنید ودر نهایت فریم ورک ها را ساختند (جنگو یکی از آن هاست).

فریم ورکها به این دلیل به وجود آمده اند که دیگر نیازی نباشد شما از اول چرخ را بسازید و به شما کمک می کند تا به راحتی سایت خود را بسازید.

## چرا شما به یک فریم ورک نیاز دارید?

برای درک بهترچگونگی عملکرد جنگو نگاه دقیق تری به سرور می اندازیم. اولین چیزی که سرور نیاز دارد که بداند این است که شما می خواهید سرور برای شما یک وب پیج را راه اندازی کند.

حالا یک میل باکس (port) را تصور کنید که منتظر دریافت نامه‌ها (requests) است. این کار توسط سرور انجام خواهد گرفت. وب سرور نامه را خوانده و پاسخ مربوطه را به وب پیج می فرستد. اما هنگامی که شما می‌خواهید چیزی را ارسال کنید, به محتوا احتیاج دارید. و جنگو همانی است که به شما برای ایجاد محتوا کمک می‌کند.

## زمانی که فردی از سرور شما یک وبسایت را درخواست می‌کند، چه اتفاقی می‌افتد؟

هنگامی که درخواست به وب سرور فرستاده می‌شود آن درخواست به جنگو انتقال داده می‌شود در این هنگام جنگو تلاش می‌کند بفهمد که دقیقاً چه چیزی درخواست شده است. در ابتدا آدرس وب پیج را می‌گیرد و سعی می‌کند تشخیص دهد چه کاری باید انجام دهد. این بخش توسط **urlresolver** جنگو انجام می‌گیرد (آدرس وبسایت URL یا Uniform Resource Locator نامیده می‌شود به این دلیل *urlresolver* یا تجزیه کننده URL نام با مسمایی است). خیلی سیستم هوشمندی نیست فقط یک لیست از الگوها را می‌گیرد و سعی می‌کند درخواست را با یکی از این الگوها مطابقت دهد. جنگو الگوها را از بالا به پایین بررسی می‌کند و اگر چیزی هماهنگ باشد، جنگو درخواست را به تابع مرتبط با آن الگو (که * view * نامیده می‌شود) ارسال می‌کند.

یک پستچی را با یک نامه تصور کنید. او در خیابان راه می رود و هر شماره خانه را در مقابل نامه ای قرار می دهد. اگر مطابقت داشته باشد، نامه را در آنجا می گذارد. این روش کار urlresolver است!

در تابع * view*، تمام چیزهای جالب اتفاق می‌افتد: ما می‌توانیم به یک پایگاه داده نگاه کنیم تا اطلاعاتی را جستجو کنیم. شاید کاربر درخواست تغییر در داده را داشته باشد؟ مانند درخواست‌هایی که در یک نامه فرستاده می‌شوند: "لطفا شرح شغل من را تغییر دهید". تابع * view* می‌تواند بررسی کند که آیا شما مجاز به انجام این کار هستید، و سپس شرح شغل را برای شما به روز رسانی کرده و یک پیام را ارسال کند: "انجام شد!" سپس تابع *view * یک پاسخ ایجاد می‌کند و جنگو می‌تواند آن را به مرورگر وب کاربر ارسال کند.

توضحیحات بالا کمی ساده شده‌اند اما شما نیازی ندارید که همه ریزه‌کاری‌های فنی را بدانید. یک درک کلی از فرآیند کافی است.

So instead of diving too much into details, we will start creating something with Django and we will learn all the important parts along the way!