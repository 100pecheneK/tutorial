<!--sec data-title="Opening: Windows" data-id="windows_prompt" data-collapse=true ces-->

Ανάλογα με την έκδοση των Windows και το πληκτρολόγιό σας, μια από τις παρακάτω επιλογές ανοίγει ένα παράθυρο εντολών (ίσως χρειαστεί να πειραματιστείτε λίγο, αλλά δεν χρειάζεται να δοκιμάσετε όλες αυτές τις προτάσεις):

- Μεταβείτε στο μενού "Έναρξη" ή στην οθόνη και πληκτρολογήστε "Command Prompt" ("γραμμή εντολών") στο πεδίο αναζήτησης.
- Πηγαίνετε στο Start menu → Windows System → Command Prompt.
- Πηγαίνετε στο Start menu → All Programs → Accessories → Command Prompt.
- Μεταβείτε στην οθόνη έναρξης (Start screen), τοποθετήστε το δείκτη του ποντικιού στην κάτω αριστερή γωνία της οθόνης και κάντε κλικ στο κάτω βέλος που εμφανίζεται (σε μια οθόνη αφής, μετακινείστε το δάχτυλο σας από το κάτω μέρος της οθόνης προς τα επάνω). Η σελίδα "εφαρμογές" (Apps) πρέπει να ανοίξει. Κάντε κλικ στη γραμμή εντολών στην ενότητα Σύστημα των Windows (Windows System).
- Κρατήστε πατημένο το ειδικό πλήκτρο των Windows στο πληκτρολόγιό σας και πατήστε το πλήκτρο "X". Επιλέξτε "γραμμή εντολών" ("Command Prompt") από το αναδυόμενο μενού.
- Κρατήστε πατημένο το πλήκτρο Windows και πατήστε το πλήκτρο "R" για να εμφανιστεί το παράθυρο "εκτέλεση" ("Run"). Πληκτρολογήστε "cmd" στο πλαίσιο και πατήστε το κουμπί ΟΚ.

![Πληκτρολογήστε "cmd" στο παράθυρο "Run"](../python_installation/images/windows-plus-r.png)

Αργότερα σε αυτό το tutorial, θα χρειαστεί να έχετε δύο παράθυρα εντολών ανοιχτά την ίδια στιγμή. Ωστόσο, σε ορισμένες εκδόσεις των Windows, αν έχετε ήδη ανοίξει ένα παράθυρο εντολών και προσπαθήσετε να ανοίξετε ένα δεύτερο χρησιμοποιώντας την ίδια μέθοδο, θα οδηγηθείτε στο παράθυρο εντολών που έχετε ήδη ανοίξει. Δοκιμάστε το τώρα στον υπολογιστή σας και δείτε τι συμβαίνει! Εάν σας ανοίξει μόνο ένα παράθυρο εντολών, δοκιμάστε μία από τις άλλες μεθόδους της παραπάνω λίστας. Τουλάχιστον μία από αυτές θα πρέπει να οδηγήσει σε άνοιγμα ενός νέου παραθύρου εντολών.

<!--endsec-->

<!--sec data-title="Opening: OS X" data-id="OSX_prompt" data-collapse=true ces-->

Πηγαίνετε στο Applications → Utilities → Terminal.

<!--endsec-->

<!--sec data-title="Opening: Linux" data-id="linux_prompt" data-collapse=true ces-->

Το πιο πιθανό να βρίσκεται στο Applications → Accessories → Terminal, or Applications → System → Terminal αλλά εξαρτάται και από το σύστημα. Αν δεν βρίσκεται εκεί, δοκιμάστε να ψάξετε στο Google. :)

<!--endsec-->