Det finnes mange forskjellige editorer og det koker hovedsakelig ned til personlige preferanser. De fleste Python-programmerere bruker avanserte men svært kraftige IDEs (Integrated Development Environments), som for eksempel PyCharm. Som en nybegynner, er det sannsynligvis mindre egnet. Våre anbefalinger er like kraftige, men veldig mye enklere.

Våre forslag er nedenfor, men spør gjerne din instruktør hva de foretrekker - da vil det være enklere å få hjelp fra dem.

## Gedit

Gedit er en open-source, gratis editor, tilgjengelig for alle operativsystemer.

[Last den ned her](https://wiki.gnome.org/Apps/Gedit#Download)

## Sublime Text 3

Sublime Text er en veldig populær editor med en gratis prøveperiode, og den er tilgjengelig for alle operativsystemer.

[Last den ned her](https://www.sublimetext.com/3)

## Atom

Atom er en annen populær editor. Den er gratis, open-source og tilgjengelig for Windows, OS X og Linux. Atom er utviklet av [GitHub](https://github.com/).

[Last den ned her](https://atom.io/)

## Hvorfor skal vi installere en kodeeditor?

Du lurer kanskje på hvorfor vi installerer denne spesielle programvaren for å redigere kode, i stedet for noe sånn som Word eller Notepad.

Den første årsaken er at koden trenger å være i **klartekst**, og problemet med Word og Textedit er at de faktisk ikke produserer klartekst, men rik tekst med fonter og formattering, og bruker egendefinerte formater som [RTF (Rich Text Format)](https://en.wikipedia.org/wiki/Rich_Text_Format).

Den andre årsaken er at kodeeditorer er spesialisert for å redigere kode, slik at de har nyttige funksjoner som å utheve koder med farger etter type kode, eller automatisk lukke sitater.

Vi skal se dette senere. Snart vil du komme til å tenke på din trofaste gamle kodeeditor som et av dine favorittverktøy. :)