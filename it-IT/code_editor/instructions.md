Ci sono un sacco di editor diversi e la scelta di quale usare dipende perlopiù dai gusti personali. La maggior parte dei programmatori Python usa IDE (ambienti di sviluppo integrati) complessi ma estremamente potenti, come PyCharm. Tuttavia, dal momento che sei ancora agli inizi, questo non è l'editor più appropriato; quelli che ti suggeriremo noi sono ugualmente potenti, ma molto più semplici da utilizzare.

I nostri suggerimenti sono riportati qui di seguito, ma sentiti libera di chiedere al tuo coach quali sono le sue preferenze in materia di editor - in questo modo sarà più semplice per il tuo coach aiutarti.

## Gedit

Gedit è un editor open-source e gratuito, disponibile per tutti i sistemi operativi.

[Scaricalo qui](https://wiki.gnome.org/Apps/Gedit#Download)

## Sublime Text 3

Sublime Text è uno tra gli editor più utilizzati. Ha un periodo di prova gratuito. È molto facile da installare e da utilizzare ed è disponibile per tutti i sistemi operativi.

[Scaricalo qui](https://www.sublimetext.com/3)

## Atom

Atom is another popular editor. It's free, open-source and available for Windows, OS X and Linux. Atom is developed by [GitHub](https://github.com/).

[Scaricalo qui](https://atom.io/)

## Perché installare un editor di codice?

Forse ti stai chiedendo per quale motivo installiamo questo editor di codice, invece di usare un'applicazione come Word o Blocco Note.

La prima ragione è che il codice deve essere **testo semplice**, e programmi come Word e Textedit in realtà non producono questo tipo di testo, ma testo formattato (con font e formattazione) personalizzato come l'[RTF (Rich Text Format)](https://en.wikipedia.org/wiki/Rich_Text_Format).

La seconda ragione è che gli editor sono specializzati nel modificare codice, e quindi mettono a disposizione utili funzionalità come l'evidenziazione della sintassi con colori legati al suo significato, o la chiusura automatica di parentesi e virgolette.

Vedremo tutto ciò più avanti. Presto, il tuo fidato editor di testo diventerà uno dei tuoi strumenti preferiti. :)