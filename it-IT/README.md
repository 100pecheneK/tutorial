# Il tutorial di Django Girls

[![Gitter](https://badges.gitter.im/DjangoGirls/tutorial.svg)](https://gitter.im/DjangoGirls/tutorial)

> Questo lavoro è concesso sotto la licenza Creative Commons Attribuzione-ShareAlike 4.0 internazionale. Per visualizzare una copia di questa licenza, visita https://creativecommons.org/licenses/by-sa/4.0/

## Benvenuta

Benvenuta al tutorial Django Girls! Siamo felici di vederti qui :) In questo tutorial, ti porteremo in un viaggio sotto il cofano delle tecnologie web, offrendoti un assaggio di tutti i pezzetti e mozziconi che sono necessari per far funzionare il web come lo conosciamo.

Come succede con tutte le cose sconosciute, questa sarà un'avventura - ma non preoccuparti: dato che hai già trovato il coraggio di venire fin qui, andrà tutto bene :)

## Introduzione

Hai mai avuto l'impressione che il mondo stia diventando sempre più tecnologico e di essere per così dire (temporaneamente) rimasta indietro? Ti sei mai chiesta come creare un sito web ma non hai mai avuto abbastanza motivazione per iniziare? Hai mai pensato che il mondo del software è troppo complicato per te persino per provare a fare qualcosa per conto tuo?

Beh, abbiamo buone notizie per te! La programmazione non è così complicata come sembra e vogliamo dimostrati quanto può essere divertente.

Questo tutorial non ti trasformerà magicamente in un programmatore. Se vuoi diventare bravo/a, ci vorranno mesi o addirittura anni di apprendimento e pratica. Ma ti vogliamo dimostrare che la programmazione o creare siti web non è complicato come sembra. Proveremo a spiegarti diversi argomenti come meglio possiamo, in modo che non ti senta più intimidito/a dalla tecnologia.

Speriamo di essere in grado di farti amare la tecnologia come lo facciamo noi!

## Cosa imparerai durante questo tutorial?

Una volta che avrai terminato il tutorial, avrai a disposizione una semplice applicazione web: il tuo blog personale. Ti mostreremo come metterlo in linea, in modo che gli altri possano vedere il tuo lavoro!

Assomiglierà (più o meno) a questo:

![Figure 0.1](images/application.png)

> Se lavori da solo/a al tutorial e non hai un insegnante che ti possa aiutare nel caso avessi qualche problema, abbiamo una chat per te: [!(Chat.svg)![Gitter](https://badges.gitter.im/DjangoGirls/tutorial.svg)](https://gitter.im/DjangoGirls/tutorial). Abbiamo chiesto ai nostri insegnanti e partecipanti precedenti di esserci di volta in volta ed aiutare gli altri con il tutorial! Non aver paura di fare domande!

OK, [cominciamo dall'inizio...](./how_the_internet_works/README.md)

## Seguire il tutorial da casa

È fantastico prendere parte a un workshop Django Girls, ma siamo consapevoli che non sempre è possibile essere presenti a un workshop. Questo è il motivo per cui ti invitiamo a provare seguendo il tutorial da casa. Per chi ci segue da casa, stiamo preparando alcuni video che renderanno più facile seguire il tutorial da sole. È ancora un lavoro in corso d'opera, ma col tempo ci saranno sempre saranno più argomenti trattati sul nostro canale YouTube, [Coding is for girls](https://www.youtube.com/channel/UC0hNd2uW8jTR5K3KBzRuG2A/feed).

In ogni capitolo già trattato, c'è un link che punta al video corretto.

## Informazioni e contribuzioni

Questo tutorial è mantenuto da [DjangoGirls](https://djangogirls.org/). Se trovi errori o se vuoi aggiornare questo tutorial, [segui le linee guida per i collaboratori](https://github.com/DjangoGirls/tutorial/blob/master/README.md).

## Vuoi aiutarci a tradurre il tutorial in altre lingue?

Attualmente, le traduzioni vengono mantenute sulla piattaforma crowdin.com presso:

https://crowdin.com/project/django-girls-tutorial

Se la tua lingua non è elencata su [crowdin](https://crowdin.com/), puoi [aprire una nuova istanza](https://github.com/DjangoGirls/tutorial/issues/new) segnalando la tua lingua, in modo che possiamo aggiungerla.